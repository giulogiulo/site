Dosi per 3 teglie (5 persone)
### Ingredienti
- Farina Manitoba/0 (1 kg)
- Mozzarella panetto (500 g)
- Asiago/Fontal (250 g)
- Lievito per pizza (2 bustine)
- Passata di pomodoro (meno di 500 g)
- Acqua
- Olio
- Sale
- Zucchero
- Origano (facoltativo)
- Latte (facoltativo)

### Procedimento
1. In una ciotola mescolare la farina con il lievito e lo zucchero (con le dosi indicate sulle bustine). Aggiungere il sale (10 pizzichi da 3 dita) e un cucchiaio di olio d’oliva.
2. Aggiungere un po’ alla volta 500g di acqua (tiepida) e mescolare, prima con il cucchiaio poi con le mani. Al posto dell’acqua per rendere l’impasto più morbido si può usare fino a 200g di latte
3. Spostare l’impasto su di un piano e lavorarlo almeno 10-20 minuti aggiungendo eventualmente acqua se troppo asciutto.
4. Dare una forma rotonda e lasciare almeno 2h a lievitare in una bacinella coperta da un panno nel forno tiepido (non troppo caldo altrimenti “fa la crosta”).
5. Facendo più in fretta possibile e maneggiando il meno possibile l’impasto, dividerlo in 3 parti uguali e stenderlo (eventualmente utilizzando un po’ di farina) cercando di dargli una forma più rettangolare possibile.
6. Far lievitare in forno tiepido almeno 40 minuti su teglie con cartaforno.
7. Preparare la mozzarella e il formaggio a cubetti e dividere in 3 parti uguali
8. Accendere il forno al massimo mentre si tira fuori la prima teglia. Stendere il pomodoro fino ad arrivare bene sui bordi (e aggiungere eventualmente l’origano). Bagnare utilizzando due dita e un bicchiere di acqua tiepida tutto il bordo della pizza. Procedere in modo analogo per le altre teglie.
9. Dopo aver messo l’ultima dare 15 minuti di tempo
10. Togliere una teglia alla volta e distribuire bene il formaggio
11. Una volta infornata l’ultima dare altri 5 minuti.
12. Una volta sfornate eventualmente asciugare con della carta da cucina l’eccesso di acqua dato dalla mozzarella.