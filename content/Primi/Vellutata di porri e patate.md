Dosi per 4-5 persone
### Ingredienti
- Porri (2)
- Patate (2 piccole)
- Panna da cucina (200ml)
- Dado per brodo

### Procedimento
1. Lavare i porri sotto acqua corrente (dopo averli incisi) ed eliminare le foglie esterne più dure. Tagliarli a fettine e passarli nella pentola con un filo d’olio.
2. Sbucciare e tagliare le patate in modo sottile, aggiungerle in padella e mescolare bene per qualche minuto.
3. Aggiungere circa 1l di acqua (meglio se fatta bollire precedentemente) e il dado in quantità adeguata (2 cucchiaini di quello in polvere). Far andare per 30 minuti con coperchio (se l’acqua già bolliva).
4. Spegnere la fiamma e passare con il minipimer fino ad ottenere un composto liscio ed omogeneo.
5. Aggiungere la panna, mescolare bene e portare ad ebollizione. Cuocere per altri 3 minuti almeno.
6. Assaggiare ed eventualmente aggiustare di sale e correggere la densità aggiungendo acqua (tenendo a mente che tenderà ad “addensarsi” raffreddandosi).
7. Eventualmente rimuovere la crosta da alcune fette di pane da toast, dividerle in 4x4, versare in una teglia o pirofila coperta di carta da forno, condire con olio e infornare a 120° o più finchè i crostini non sono dorati (15 minuti circa).