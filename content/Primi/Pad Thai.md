Dosi per 4 persone
### Ingredienti
- Tagliatelle “cinesi” (riso, soia, …) 400g
- Gamberetti 125g+
- Tofu 1 panetto (70g)
- Uova 2
- Verdure varie a piacere, ad es: mezza cipolla, 3 carote piccole, 1 peperone piccolo, 2 zucchine, germogli di soia
- Salsa di soia
- (Zenzero)
- (Paprika)
- Miele
- Lime
- Arachidi

### Procedimento
1. Scaldare olio in una padella grande e cominciare a cuocere le verdure (tagliate preferibilmente a bastoncino/strisciolina) partendo da quelle che richiedono più tempo e aggiungendo man mano le altre.
2. Mettere a bollire una padella d’acqua, salare e cuocere le tagliatelle secondo le indicazioni della confezione (rimanendo un po’ “indietro”). Una volta scolate, se il resto non è ancora pronto, sciacquarle con acqua fredda in modo da non farle scuocere.
3. In una ciotola/tazza preparare un composto di miele, due cucchiai di salsa di soia, mezzo lime, zenzero e parika a piacere e allungare con un po’ d’acqua. Mescolare bene finchè il miele non si scioglie.
4. Tritare un po’ di arachidi e tostarle leggermente in un padellino, poi metterle da parte
5. Asciugare bene il tofu, tagliarlo a cubetti, infarinarlo leggermente e farlo andare nel padellino con un filo d’olio finchè non diventa dorato, poi aggiungere 1 cucchiaio del “composto” finchè non si asciuga. Metterlo da parte.
6. Nel padellino sbattere due uova finchè non sono cotte, poi metterle da parte.
7. Quando le verdure sono pronte (leggermente “al dente”) unire le tagliatelle di riso, il tofu, le uova, i gamberetti e i germogli di soia, mescolare bene cercando di amalgamare il tutto.
8. Servire con una fettina di lime a parte e una spolverata di arachidi sopra.