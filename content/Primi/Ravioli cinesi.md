Dosi per 25-30 ravioli (4-6 persone)
### Ingredienti
- Zucchine (2)
- Cipolla dorata (1)
- Carote (2)
- Patate (2 piccole)
- Aglio (1 spicchio)
- Farina 0 (300g)
- Salsa di soia
- Olio d’oliva
- Acqua
- Sale
- Zenzero fresco o in polvere (facoltativo)
- Peperoncino (facoltativo)

### Procedimento
1. Grattugiare le zucchine, la cipolla, le carote e le patate in una ciotola. Aggiungere l’aglio tritato finemente e un cubetto di 1cm di zenzero anch’esso tritato (oppure mezzo cucchiaino di quello in polvere). Mescolare.
2. Scaldare un filo d’olio in una padella e cuocere il ripieno per 10 minuti, poi aggiungere 2 cucchiai di salsa di soia e lasciare cuocere per altri 5 minuti. Versare nuovamente il composto nella ciotola e lasciar raffreddare bene. Aggiustare di sale se necessario e se si vuole aggiungere del peperoncino.
3. In un’altra ciotola mischiare la farina e un cucchiaio di sale. Aggiungere man mano 150 ml di acqua (tiepida) alla volta e mescolare con un cucchiaio. Finito di versare l’acqua impastare a mano per 10 minuti, lasciar riposare l’impasto coperto 10 minuti, poi lavorare di nuovo altri 5 minuti.
4. Infarinare e stendere bene con un mattarello l’impasto (<1mm) e ricavare dei cerchi del diametro di 8cm circa con un bicchiere. All’occorrenza stendere ulteriormente i bordi del cerchio con il mattarello (se l’impasto si restringe troppo). Aggiungere un cucchiaio circa di ripieno e chiudere i ravioli (possibilmente a “ondine”).
5. Scaldare un filo d’olio e adagiare i ravioli su una padella. Dopo circa un minuto aggiungere mezzo bicchiere d’acqua, coprire con il coperchio e lasciare cuocere a fuoco medio per 10-15 minuti.
6. Servire caldi con una ciotola di salsa di soia (volendo con mezzo cucchiaino di zucchero per renderla agrodolce).